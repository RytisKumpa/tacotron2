Vilniaus oro uoste nakties metu laikinai uždaromas išvykimo pandusas.
Iki spalio vidurio pandusas bus remontuojamas, naktimis ribojant automobilių eismą.
Lietuvos oro uostai praneša, kad rugsėjo šešioliktosios vakarą Vilniaus oro uoste pradedami keleivių išleidimo panduso išvykimo terminalo link tvarkymo darbai. 
Pirmieji ir aktyviausi tvarkymo darbai šią savaitę vyks naktimis, todėl nuo aštuntos valandos vakaro iki trečios valandos ryto pandusu eismas bus draudžiamas, vėlesniuose darbų etapuose eismas naktimis bus tik apribotas. 
Tai paruošiamieji darbai "Kiss and Fly" zonos įrengimui. Planuojama, kad visi panduso paruošiamieji darbai naujos sistemos startui bus baigti spalio mėnesio viduryje.
LOU nurodo, kad nakties metu eismas pandusu bus draudžiamas, tačiau dieną bus galima važiuoti vyks įprastu ritmu ir be didesnių apribojimų. 
Pranešime nurodoma, kad kol bus atliekami panduso remonto darbai, atvykus nakties metu, išlydėti keleivius galima priešais Vilniaus oro uostą esančiose aikštelėse. 
Centrinėje automobilių aikštelėje, priešais oro uostą, penkioliką minučių leidžiama stovėti nemokamai. Išvykimo terminalą galima pasiekti liftu ir laiptais, vedančiais į antrą aukštą.
Panduso remonto darbus atlieka kompanija "Eurovia Lietuva".
"Kiss and Fly" eismo srauto kontrolės sistema šiame ruože startuos ateinančių metų pradžioje. Jos įrengimu LOU siekia mažinti transporto spūstis oro uosto prieigose, o pačią eismo sistemą padaryti aiškesne ir efektyvesne. 
Taip pat bus investuojama į apšvietimo gerinimą, sudarytos patogesnės sąlygos greičiau atvykti skubiosios pagalbos tarnyboms, patogiai išsilaipinti keleiviams.
Po rekonstrukcijos vairuotojai, norėdami išleisti keleivius ant panduso galės užvažiuoti vieną kartą per valandą ir stovėti iki dešimt minučių. Ilgesnis stovėjimo laikas bus apmokestinamas.
Vilniaus oro uostas priklauso Lietuvos oro uostų tinklui, valdančiam trejus oro vartus Vilniuje, Kaune ir Palangoje. 
Per du tūkstančiai aštuoniolktus metus jie aptarnavo šešis milijonus tris šimtus tūkstančių keleivių ir šešiasdešimt vieną tūkstantį skrydžių. 
Vasaros sezono metu iš Lietuvos oro uostų keturiolikos aviakompanijų tiesiogiai skraidina aštuoniasdešimt šešiomis reguliariosiomis kryptimis į šešiasdešimt septynis miestus dvidešimt septyniose šalyse.
